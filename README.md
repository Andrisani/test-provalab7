# Test-provalab7

## Officina meccanica

Ci  troviamo  all’interno  di  un’officina  meccanica,  autorizzata  da  varie  case  automobilistiche  a effettuare  interventi  di  riparazione  su  automobili  e  autocarri.  

All’interno  dell’officina incontriamo il proprietario che ci illustra le procedure seguite dal personale per rispettare le regole di comportamento introdotte all’inizio dell’anno, in seguito a un’azione di miglioramento della qualità del servizio. 

«Il primo problema che abbiamo affrontato è relativo al controllo dei **pezzi di ricambio** usati 
in un **intervento**. Abbiamo introdotto un protocollo tra il **meccanico** che ripara un veicolo e 
il  **magazziniere** che  gestisce  i  pezzi  di  ricambio,  per  tenere  sotto  controllo  le  scorte  e  per notificare ai **produttori** la sostituzione di pezzi di ricambio che sono ancora in garanzia.» 
Incuriositi  da  questa  procedura  chiediamo  al  proprietario  maggiori  dettagli  su  questo 
protocollo. 

«L’idea di base è molto semplice. Ogni veicolo in riparazione è assegnato a un meccanico che si 
occupa di identificare le operazioni da effettuare e i pezzi di ricambio necessari per l’intervento. 
Anziché rendere disponibile a tutti i meccanici il magazzino abbiamo assunto un magazziniere 
che  si  occupa  di  analizzare  le  richieste  provenienti  dai  meccanici  e  di  fornire  loro  i  pezzi  di ricambio se sono disponibili in giacenza. Qualora un pezzo di ricambio non fosse disponibile, il magazziniere  si  preoccupa  di  richiederlo  a  uno  dei  nostri  **fornitori**  locali,  eventualmente 
ripristinando il livello di scorta.» 

«Come sono gestiti gli interventi in garanzia?»

«Non è così semplice come può sembrare! Per prima cosa è necessario stabilire se l’intervento è 
in garanzia, e questo lo decide l’amministrazione quando il veicolo entra in officina. Inoltre, a 
complicare il tutto, alcuni pezzi di ricambio sono sempre considerati di consumo e, quindi, sono 
esclusi  dalla  garanzia.  Il  magazziniere,  sulla  base  di  queste  due  informazioni,  notifica  ai 
produttori  la  sostituzione  dei  pezzi  di  ricambio  in  garanzia,  per  evitare  che  il  loro  costo  sia attribuito al proprietario del veicolo.»


«In effetti è proprio diverso da come me l’ero immaginato.» 

****

**Domanda n.1.** Disegnare un diagramma delle classi relativo ai termini: 
pezzi di ricambio, intervento, meccanico,  **magazziniere**, **produttori**,  **fornitori**.

**Domanda n.2.** Dare un diagramma di sequenza che mostri come l’architettura realizza la sequenza principale del il caso d’uso RichiestaPezzi.